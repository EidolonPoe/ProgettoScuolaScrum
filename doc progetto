Descrizione del Prodotto
L’applicazione "Gestione Scuola" è uno strumento semplice e veloce per gestire le informazioni relative a studenti, classi scolastiche e voti. Funziona tramite un menu sul terminale che consente di eseguire operazioni come aggiungere studenti, creare classi, inserire voti e visualizzare i dati salvati.
L'app è pensata per essere usata da un amministratore scolastico o un segretario, direttamente dal computer.

Gestione Studenti
Permette di:
Aggiungere un nuovo studente 
Visualizzare tutti gli studenti registrati
Modificare i dati di uno studente
Cancellare uno studente dal sistema
*Nota: Ogni studente può essere associato a una classe.

Gestione Classi
Permette di:
Creare una nuova classe (es: “1A”, “3B”)
Visualizzare le classi esistenti
Modificare il nome o l’anno scolastico di una classe
Eliminare una classe
*Nota: L’anno e sezione della classe sono un attributo separato dall’ID 

Gestione Voti
Permette di:
Inserire un voto per uno studente (es. Matematica: 8.5)
Visualizzare i voti di uno studente o di una materia
Modificare un voto già registrato
Cancellare un voto
*Nota: I voti sono collegati agli studenti tramite il loro ID.
Gestione Materie
Permette di:
Aggiungere una nuova materia
Visualizzare tutte le materie registrate
Modificare una materia già registrata
Cancellare una materia dal sistema
*Nota: Ogni studente può essere associato a una classe.

Salvataggio dei Dati
Tutti i dati inseriti (studenti, classi, voti) vengono salvati automaticamente nel database, quindi non si perdono dopo la chiusura del programma.

USO
All'avvio del programma, all’utente viene presentato un menu principale nel terminale, con una serie di opzioni numerate. L’interazione avviene digitando il numero corrispondente all’operazione desiderata. Il flusso è progettato per essere intuitivo e guidato.
L'applicazione mostra un menu con le seguenti opzioni:
--- MENU ---
1. Gestisci Classe
2. Gestisci Studenti
3. Gestisci Materie
4. Gestisci Voti
5. Esci

Ogni opzione permette di accedere a un sottomenu specifico per effettuare operazioni CRUD (Create, Read, Update, Delete) sulla rispettiva entità.
Il programma rimane in esecuzione in un ciclo continuo fino a quando l'utente seleziona l'opzione "5. Esci".
Le funzioni sopra consentono rispettivamente la gestione delle entità con messaggi e input da tastiera, rendendo l'applicazione semplice e interattiva da utilizzare anche senza interfaccia grafica.
Operazioni disponibili selezionando Classe:

--- MENU ---
1. Aggiungi una classe  
2. Visualizza tutte le classi  
3. Rimuovi una classe  
4. Modifica una classe  
5. Torna al menu principale 

1. Aggiungi una classe
 L’utente inserisce il nome della nuova classe (es. “1A”, “3B”). Il sistema crea un nuovo record nel database e conferma l’aggiunta.
2. Visualizza tutte le classi
 Il programma mostra a schermo l’elenco completo delle classi presenti nel sistema, con ID univoco, anno e sezione.
3. Rimuovi una classe
 Viene richiesto l’ID della classe da eliminare. Se l’ID è valido, la classe viene rimossa dal database.
4. Modifica una classe
 L’utente inserisce l’ID della classe da modificare. Se trovata, può digitare un nuovo anno e sezione per la classe e il cambiamento viene salvato.
5. Torna al menu principale
Consente all’utente di uscire dalla sezione corrente e tornare al menu principale per eseguire altre operazioni.
